ÖZEL ACIBADEM OKULLARI

Okulöncesi, ilkokul ve ortaokul düzeylerinde eğitim-öğretim faaliyetlerini sürdüren Özel Acıbadem Okulları, Boğaziçi Eğitim Hizmetleri’ne bağlı olarak 2012 yılında Üsküdar’da Acıbadem Mahallesi’nde kurulmuştur. Kısa sürede eğitimdeki kalitesiyle öne çıkan Acıbadem Okulları 2017 yılından itibaren Acıbadem ve Çamlıca olmak üzere “İki Kampüs Tek Okul” vizyonu ile iki kampüste öğrenci kabulüne başlamıştır. Planlamalarını tek merkezde yaparak kampüslerdeki çalışmalarını ve uygulamalarını eşgüdümlü olarak yürütmektedir. 2021 yılında Uluslararası Bakalorya Organizasyonu’ndan iki kampüs tek okul olarak PYP uygulamaları konusunda aldığı yetkilendirme ile bu iddiasını kanıtlamıştır.

 

Kampüsler bünyesindeki ana sınıflarının yanısıra Sultantepe Anaokulu ve Gül Ağacı Anaokulu’nda okul öncesi öğrencilerine hizmet vermektedir. Bağımsız anaokullarında geliştirdiği İNŞA Erken Çocukluk Eğitim Programı ile de pek çok okul öncesi eğitim kurumuna ilham veren danışmanlık faaliyetleri yürütmektedir.
